## Які проблеми

Коли я раніше читав книги, то мене переслідувала одна проблема: через життєві обставини іноді доводилося відволікатися на інші речі. А іноді просто набридало. А коли за деякий час я повертався назад, то несподівано виявлялось, що я не дуже добре пам'ятав, де закінчив. І тоді, як часто і в комп'ютерних іграх, приходилося перечитувати спочатку. Звичайно, повторювати основи це чудово, але вперед рухатися теж потрібно. Тим більше, що читати те, що вже читав, трохи нудно.

Друга проблема полягає у подоланні складності матеріалу. Часто, особливо у математиці, матеріал експоненційно ускладнюється від глави до глави. І на початку усе просто, потім зрозуміло, потім начебто зрозуміло, потім якось заплутано, а далі ти не тямиш нічого взагалі.

Ще в моєму мозку є пастка, в яку я потрапляю, коли розумію текст, але не повністю. В цей момент мій мозок вважає за краще переконати мене, що я все-таки зрозумів текст правильно і можна рухатися далі, замість того, щоб підняти тривогу, акцентувати увагу на незрозумілих моментах. Це не кажучи про те, що мозок часто після перших слів речення автоматично завершує його як нейромережа ChatGPT, але часто не так, як це написано в оригіналі. Що теж призводить до того, що зв'язок міркувань губиться.

## Розмітки у тексті

Отже, які я використовую хаки, щоб уникнути цих проблем? По-перше, це розмітка в тексті. Складні тексти я завжди стараюсь читати на парері, роблячи при цьому позначки. Зазвичай там, де можна перевести дух, я ставлю одну риску знизу. Наприкінці думки (зазвичай наприкінці речення) - дві риски. Прочитані абзаци помічаю плюсиками; розібрані малюнки, виноски, списки, прочитані пункти чи параграфи; номери сторінок - кружечками; розділ або частину - великим символом W, а прогрес читання – суцільною лінією збоку.

Чим це допомагає? По-перше текст читається уважніше, і я ловлю себе частіше на тому, що написано трохи таки не те, що я собі навигадував. Наприкінці думки (дві рисочки) перечитую текст із щойно накресленою розміткою і часто коригую те, що «зрозумів».

Далі, якщо зупиняюсь посередині, то схильність до перфекціонізму гризе мене, що треба якось заморозити читання... І я хоча б добираюсь до кінця розділу. Ну і навіть якщо на деякий час відволікаюсь від читання, то перечитувати вже викреслений текст мене якось не тягне. Зазвичай я продовжую рухатися далі.

![Приклад розмітки у тексті](https://raw.githubusercontent.com/mblog-dev/imgs/main/2024/02/reading-books-01.jpg)

## Англійська мова

Коли читаєш щось нерідною мовою (у мене рівень англійської - intermediate), то інколи трапляються слова, у перекладі яких ти не впевнений. У такому випадку я підкреслюю ці слова, потім, після двох підкреслень, я виписую їх на полях, обов'язково перекладаю і після цього перечитую результат заново.

Я сподіваюся, що це покращує мій словниковий запас. Але навіть якщо мій мозок закостенів, я все одно досить часто виявляю щось упущене при початковому прочитанні, якийсь новий акцент і т.д.

![Приклад іноземної мови](https://raw.githubusercontent.com/mblog-dev/imgs/main/2024/02/reading-books-02.jpg)

## Метод Фейнмана

У книзі «Ви, звичайно, жартуєте, містере Фейнман!», яку я всім рекомендую до прочитання, є дві цитати, які я часто згадую:

> Під час конференції я жив у сестри в Сіракузах. Принісши доповідь додому, я сказав їй: «Я не розумію, про що тут говорять Лі та Янг. Все це так складно.
— Зовсім ні, — сказала вона, — справа не в тому, що ти не розумієш цю теорію, а в тому, що ти не створив її. Ти не зміг сформулювати її по-своєму, коли дізнався суть. Уяви, що ти знову став студентом, візьми цю доповідь у свою кімнату, прочитай кожен рядок, перевірь усі рівняння. Тоді тобі не важко зрозуміти її.
> Я послухався її поради, прочитав всю роботу і знайшов її дуже простою і цілком очевидною. Я просто боявся читати її, вважаючи надто складною.
> © Р. Фейнман

Друга цитата трохи гуморна

> На конференції був один соціолог, який написав роботу, і щоб її прочитали всі ми, він написав її заздалегідь. Я почав читати цю диявольщину, і мої очі просто полізли з орбіт: я ні чорта не міг у ній зрозуміти! Я подумав, що причина в тому, що я не прочитав жодної книги із запропонованого списку. Мене не відпускало це неприємне відчуття «своєї неадекватності», доки я, нарешті, не сказав собі: «Я зупинюся і прочитаю однє речення повільно, щоб зрозуміти, що, чорт забирай, воно означає».
> Отже, я зупинився навмання і прочитав одне з речень дуже уважно. Я зараз не пам'ятаю його точно, але це було щось на кшталт: «Індивідуальний член соціального суспільства часто отримує інформацію через візуальні, символічні канали». Я довго з ним мучився, але таки інтерпретував його для себе. Знаєте, що воно мало на увазі? - Читання тексту окремою людиною.
> Потім я перейшов до наступного речення і зрозумів, що його я теж можу переформулювати по-своєму. Результат з кількох речень був таким: «Іноді люди читають; іноді люди слухають радіо», - і т.д. Але все це було написано так хитро, що спочатку я навіть не зрозумів, але, коли, нарешті, розшифрував, виявилося, що це повна нісенітниця.
> © Р. Фейнман

Я знайшов цей момент дуже корисним для себе. Щоразу, коли я не відпускаю речення, доки повністю не зрозумію, що в ньому говориться, я кажу про «метод Фейнмана».

## Складні тексти

І все-таки іноді текст статті чи книги досить складний, і навіть розмітка у тексті не дає належного ефекту. Тоді на допомогу приходить ще хардкорніша техніка — переписування тексту, такий собі метод Фейнмана в квадраті. Я повільно переписую кожне речення в зошит, перекладаю все незрозуміле, читаю його про себе, доки не пропадають сумніви в тому, що я справді зрозумів, про що хотів сказати автор. І тільки тоді рухаюся далі.

Переписую я олівцем, під рукою завжди є гумка щоб виправити написане та стерти доповнене мозком, який помилився з передбаченням. А ось чи це допомагає? Складно сказати, але начебто виходить продиратися крізь гущавину трохи далі, та менше деталей упускається...

![Трохи теорії категорій](https://raw.githubusercontent.com/mblog-dev/imgs/main/2024/02/reading-books-03.jpg)

## Вправи

У книзі часто бувають вправи, які я намагаюся прочитати як мінімум, і хоч щось відповісти. Але якщо так читати Дональда Кнута, то цілком можна не піти далі за перший блок вправ, їх може вистачити на усе життя. Тому іноді все ж таки вправи приходиться пропускати. Або для того, щоб вирішити пізніше, коли пан буде мати час та натхнення. Або назавжди. Але в будь-якому випадку я використовую спеціальні позначки для вирішених вправ, тому що вправи про пари Ленгфорда я вирішував, напевно, кілька разів :)

![Приклад вправ](https://raw.githubusercontent.com/mblog-dev/imgs/main/2024/02/reading-books-04.jpg)

## Резюме

Отже, я трохи розповів про деякі хаки, які я використовую під час читання книг. Працюють вони чи ні сказати складно, потрібні подвійні сліпі експерименти... Але я помітив дві речі:

1. Я став більше отримувати задоволення від читання.
2. Та у мене з'явилися повністю прочитані книги. Вже принаймні можна написати кілька рецензій. Може збіг, і я просто подорослішав? Не думаю...

![Трохи прочитаного...](https://raw.githubusercontent.com/mblog-dev/imgs/main/2024/02/reading-books-05.jpg)
